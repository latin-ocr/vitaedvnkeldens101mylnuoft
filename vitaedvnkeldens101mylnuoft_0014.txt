11

officialis, et decanus Christianitatis in partibus Angusiarum,'' antea,
ecclesiae Aberdonensis canonicus fuisse traditur. Quo tempore
sedem mutaverit haud satis liquet: constat tamen ex veteri com-
putorum libro episcopatus DunkeldensiS, eum hujus dioeceseos
prebendarium jam fuisse anno 1505, eoque ann0, mense Aprili,
officium decanatus ruralis suscepisse.

Hisce muneribus ita functus est, ut dignus sit habitus qui, anno
1516, Monasterii Augustiniani Beatae Virginis de Cambuskenneth
Abbas designaretur, in locum Patricii Painter‚ Regis Secretarii,
qui valetudine laborans a rebus gerendis secessit, reservatis bene-
ficii fructibus. Vixit PatriciuS, aliquot saltem annos, officii super-
stes, nec multo, ut videtur, ante annum 1522, reditus monasterii
successor accepit.

Tam opulento beneficio tandem revera potitus, factusque coenobii
praeses, regiae sedi vicini, et, ecclesiasticae dignitatis jure, Dominus
parliamenti, auctor noster statim in apertum prolatus est. Post
annum 1525‚Commissionarius saepenumero ad parliamenta tenenda

nominatus, semper fere ad articulos pro clero electus, Dominorum

